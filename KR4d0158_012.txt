# -*- mode: mandoku-view; -*-
#+TITLE: 筠谿集
#+DATE: 2015-08-24 23:56:48.778608
#+PROPERTY: ID KR4d0158
#+PROPERTY: BASEEDITION WYG    
#+PROPERTY: JUAN 卷十二
<pb:KR4d0158_WYG_012-1a>¶
欽定四庫全書¶
　筠谿集巻十二　　　　　宋　李彌遜　撰¶
　　詩四十五首¶
　　　次韻連江陳丞閔雨¶
春雨兩甲子夏雨知復多麰麥已受弊波及秫與禾禾¶
秫尚有望霖霪人告瘥雲師扶風伯斥去煩撝訶后土¶
不得乾浸欲乖時和山翁食病粟一飽寜憂佗軍儲涸¶
鄰國柰此黔赤何誰爲四逹聰黜陟分兩科陳謨坐臯¶
<pb:KR4d0158_WYG_012-1b>¶
䕫禦侮用牧頗上當天公心立致擊壤歌¶
　　　次韻陳蹈元種竹池上之什¶
冶容多嫵媚勁節自髙尚絶知尤物羙寜似此君放疎¶
蕖望修竹凛凛丈人行雖然合九奏未必遺一唱移根¶
拂雲姿作伴滿月相客來與周旋一洗眼中瘴烝哉太¶
丘徒風味晋人上五言落凡目失喜狂欲恙渭川植千¶
畆玉井開十丈并吞羅心胸出語還自狀我窮海濵卧¶
局促隠霧瘴逺公有佳招子猷得真飬風庭散鳬鶩倘¶
<pb:KR4d0158_WYG_012-2a>¶
許共清曠茗盌煩屢移早秫行可釀¶
　　　石門竹生岩下拳曲無取衆方笑之蹈元乃獨¶
　　　諷詠嘉嘆託物興懐有古人之風輙用韻以廣¶
　　　其志¶
農丞免官歸門第冷於鐵屬國埋邊塵旁觀為心折一¶
朝百僚上衆目仰光潔賢愚雜平居髙士見錯節君㸔¶
岩下竹九曲困岩穴風雷頭角露歘蔽夏日烈男児未¶
盖棺不用傷歇滅感物思故人長吟頼詩傑¶
<pb:KR4d0158_WYG_012-2b>¶
　　　送王三十六機宜召赴行在¶
烟昏海樹春草木有秋色登臨翻百憂念子將逺適子¶
如楸柏桑那有十圍杙長年百僚底許國心自赤明光¶
一朝去櫪驥得暫釋邊塵暗江水此事未聞昔咨詢勤¶
衮衣謀議困肉食將軍縱失伍戰士輕笑百腥風鬱義¶
氣血汚土花碧機牙不先壊百發怒未息近聞管夷吾¶
御敵富長䇿能持一鈎金力轉萬鈞石子行勿俟駕當¶
宁方側席時危急良籌如救火下積置身倘有地膚髪¶
<pb:KR4d0158_WYG_012-3a>¶
詎足惜王綱有關紐着䖏在一拍言大終少成圖多易¶
生惑向來宣對間未必有可績徐行要好歩遇險各努¶
力明年取金印快我歌壌擊¶
　　　次韻仲輔山中之作¶
崖隂坐清暝目爲山光注妙意不可名悠然與心晤疎¶
泉石中鳴落葉衣上住冷風起虚籟還向無中去三生¶
聽鐘魚偶失來時歩佛屋倚秋風團團兩桂樹却疑此¶
境中曽是經行䖏¶
<pb:KR4d0158_WYG_012-3b>¶
　　　黄蘗歸途以碧潭清皎潔爲韻分得碧字真歇¶
　　　泛舟先歸¶
苦爲捫蘿行正坐愛山癖振衣雲中樹洗耳泉上石稍¶
尋優缽林偶旁瞿曇宅溪横走羊腸山轉回龍脊兩難¶
伴榰笻二老共飛錫望迷落葉秋坐斷蒲團夕雲歸遶¶
忩明香盡出簷碧希聲發岩竇妙觀生墻壁塵縁苦椎¶
板勝事成今昔離家月垂鈎歸路月掛壁師今一㠶輕¶
我向百里役船子罷持橈趙州行驀直¶
<pb:KR4d0158_WYG_012-4a>¶
　　　尙書兄結廬羣玉之下數年誅茅封植盡得勝¶
　　　槩僕解官鄱陽巾車來謁徘徊不忍去慨然有¶
　　　俱隱之志作羣玉五詠末章以見志云¶
　　　樵谷¶
蝸牛負空軀能避外物觸微生寄寰宇天地容粒粟岩¶
棲小天下俯仰心自足採薪百不憂髙視賢版築豈無¶
潭潭居違已詎所欲¶
　　　赤松¶
<pb:KR4d0158_WYG_012-4b>¶
留侯帷幄勲平勃未足數晚從赤松君雅志在輕舉公¶
今卜真逰百藴未一吐古來賢達人不必同出處那知¶
無心雲解作及時雨¶
　　　百花洲¶
芳洲面林薄山響疎泉落小緑綴肥梅疎青隕驚籜周¶
遭不盈丈思與江湖廓幽人百慮空獨立聽鳴壑物我¶
偶俱忘何必知魚樂¶
　　　梅塢¶
<pb:KR4d0158_WYG_012-5a>¶
嘉木開繁隂疊障圍空翠蟠根得疎梅凛凛有髙致餘¶
芳敢追扳薰蕕不同器相期㤀機友共結棲真計清姿¶
固可人所樂在真味¶
　　　浮金峰¶
浮金鎖佳氣不掛凡子目髙人有餘清别墅廣新築有¶
懐鴻雁行風月伴幽獨還為稻粱謀去傍蒹葭宿歸飛¶
㑹有時分我一忩緑¶
　　　早行¶
<pb:KR4d0158_WYG_012-5b>¶
飛鳴屋上烏入我夢中聽遲明月方昃平曉風更静游¶
雲四山幕止水萬象鏡身如走空塵南北了不定¶
　　　次韻劉寛夫¶
向來志功名唯恐着鞭後老來倦軒冕待兎但知守晨¶
昏課朱墨歳月計升㪷㣲官成底事坐費白駒晝晚從¶
松竹逰㤀言到心友十年成莫逆百念付烏有誰念愚¶
溪愚未種栁州栁有如壓糠覈責以出醇酎蒼官與青¶
士頼爾對巵酒不知我形穢浪䖏珠玉右劉侯妙雕琢¶
<pb:KR4d0158_WYG_012-6a>¶
真是運斤手鵬風若有待豹霧恐難久清池環小翠一¶
室僅十肘胸中着雲夢不數渭川畆嗟予逺世心大似與¶
君偶擬歌于蒍于擊節和鳴玖覔句了不工青燈坐搔首¶
　　　次韻劉寛夫題學士進此庵¶
道人清净觀夢幻閲諸有成心自得師論世方結友黙¶
如彼上人語合亡是叟問焉一得三疑者十居九人情¶
置氷炭賦性甚杞栁一波失源流六鑿開戸牖客塵不¶
暫住習氣既悠久聞言雖轉頭遇事還掣肘志目或中¶
<pb:KR4d0158_WYG_012-6b>¶
眉畫虎終類狗我持測海心來聽談天口尚迷指端月¶
那辨日中斗如抽一蠒絲欲縳千牛首勉賡進此歌代¶
斵恐傷手¶
　　　青原臺與兄弟同賦¶
髙臺瞰層碧岫幌森筠幢恍如青原人覿面呼老龎胡¶
為未免俗儒冠學為邦曽無白雨手但補百歳腔平生¶
愛山癖至老成膏肓窮源偶㑹意夜半力欲扛一存短¶
豆戀心境不得雙坐曠燕巢幕覽勝猿窺忩故山如故¶
<pb:KR4d0158_WYG_012-7a>¶
人未見心已降脂車蠟兩屐烟雲恣衝撞竹根掃三徑¶
荷鍤懸酒缸外物不可必斯言有如江¶
　　　次韻見獨知宗朝議見貽之什¶
遥遥幽人居宛在蒼林間霜華駐秋清風月喧晝閑臞¶
仙厭山寂按竹俯人寰面㑹良獨少語酣遂㤀還豈無¶
紛華地心事了不關詩成若鳴琴志在水與山君㸔陌¶
上塵工作頷下斑何如對茗盌泉罌煮潺潺¶
　　　次韻明甫西園之什¶
<pb:KR4d0158_WYG_012-7b>¶
莫作園上紅寜為徑中緑多花必早彫依依不如竹一¶
枝寄他林翛然傲華屋填饑飯秋英借健膏石斛坐斷¶
百懶身無心問雞足¶
輕飇自何來破我池面緑龍牙可方床清夢遶修竹苦¶
遭鳥將雛吚喔丈人屋兩家餉濁醪誰能問㪷斛妙意¶
不可名杯深睡初足¶
　　　次韻明甫西山之詠¶
秋畦靄黄雲神用報力穡腰䥥誰家子喜見眼中碧我¶
<pb:KR4d0158_WYG_012-8a>¶
車返山阿木落山更寂年登妻啼饑掩戸坐太息不知¶
多田翁安用作弦直已矣復何言兹理斷可析浩歌出¶
長林披榛㩦子姪¶
　　　才彦置酒筠谿明甫有詩次其韻¶
曳杖循清池浩歌理憂端憂端不可解遇酒即暫懽聮¶
綿九疑髙置我胸中蟠一澆豈易得橡栗無朝餐赤鯉¶
信久絶白鷗盟亦寒何人過子雲慰此風月閑杯行不¶
停手共惜良夜闌陶然竹根卧衾枕天地間¶
<pb:KR4d0158_WYG_012-8b>¶
　　　西山次林尉韻¶
凱之半痴黠我來痴更深手除一塊土坐待千畆隂三¶
年客東都髙山但鳴琴歸來見此君挺挺環蒼琛居然¶
覺影穢髪白况已森浮生關朝市渠用多籯金無煩北¶
山移自濯塵土襟茂樹獨箕踞清流恣窺臨蝶㳺入窈¶
窕蛇捕尋&KR0991;嶔鞭鸞叩門誰亂我風竹音能回折腰態¶
來和支頤吟妙香(闕一/字)壑源慰子千古心霜天麗初日石¶
壁乾餘霖相㩦歩林杪烟中見孤岑¶
<pb:KR4d0158_WYG_012-9a>¶
　　　望後徳新弟邀池上酒闌浩歌潮落人散粹之¶
　　　即席成詩次韻和之¶
平生七不堪造物不能令從人較痴黠百負未一勝一¶
丘收桑榆外物聽衰盛解纓清泠上稍覺塵土凈孤飛¶
團團月我似靈府瑩偶逢一坳水即現大圓鏡杯中見¶
山緑夜午覺已正喧呼衆賔歡嗑嗒四谷應新詩帶潮¶
湍浩歌起人定褰衣踏清影藻荇耿深徑江山有精色¶
逺目不知暝欲去還復留蘋梢惹歸艇¶
<pb:KR4d0158_WYG_012-9b>¶
　　　六月四日飯石門風雷大作而雨不成滴戱以¶
　　　詩趣之¶
疾風捲落葉六月秋欲變雲生澗底松雷走岩下電雨¶
華如棼絲熟視乃不見借令車軸飛來救龜兆徧常暘¶
起民瘼吻噪不得嚥寄言行空龍若藥湏暝眩¶
　　　再用久旱望雨韻¶
髙田黄欲枯下田青欲變三更轆轤聲挈水急於電汙¶
池魚不逰坎井蛙自見助苗敢辭勞人力詎能徧那憂¶
<pb:KR4d0158_WYG_012-10a>¶
日一食正懼李三嚥㣲雲不成雨但作眼中眩¶
　　　次韻葉觀文逰鼓山¶
謝公憂民餘妙語繼兩禪兹逰瞰滄溟宛在一葉蓮木¶
密虚可步石立髙莫縁從來㸔山眼一洗俱茫然蓬萊¶
如有無空翠䝉雲烟却疑浩蕩中天津渺歸船﨑嶇訪¶
幽勝衆象爭相鮮凌髙寓逺目孤雲共軒軿歸來擁寒¶
衾耳底洒鳴泉覔句了不工青燈暗孤眠¶
　　　次韻葉觀文東禪開堂¶
<pb:KR4d0158_WYG_012-10b>¶
閩山多勝地列屋栖髙禪妙供積香苾寳華散金蓮往¶
時入㕓手來見住世縁遼遼百年後慧炬無復然我公¶
具正眼爲續旃檀烟諸方坐老衲具足世法船少開迷¶
雲昬氛埃遂澄鮮我來偶相值杖履參髙軿拈花起一¶
笑歸去跨林泉從兹竹隂下飽飯縱横眠¶
　　　次韻葉觀文逰賢沙鳯池安國之作¶
春雲覆老屋孤僧正安禪繽紛雨天花云是千嵗蓮誰¶
知天上相來結林下縁倘徉愛亭隂灌木蒼虬然古意¶
<pb:KR4d0158_WYG_012-11a>¶
弔鳯穴祖風契漁船豐隆亦解事一掃千林烟光風尙¶
駘蕩芳物俱蕃鮮詩成喚阿買平䖏凌羲軿登臨頼陶¶
寫可但思平泉郊原問農事柔桑起蠶眠¶
　　　次韻葉觀文再賦逰靈源桃花二洞之作¶
雙旌耀林丘小隊喧笳鼓鞭鸞相招㩦拂石共容與愛¶
山晋羊祜好士漢何武胷中補天石筆下修月斧追遊¶
愧後乗遇景詫先覩捫參或三嘆探穴聊一俯㑹意時¶
目成㤀言但心許徐行詎敢留有語不得吐真逰未易¶
<pb:KR4d0158_WYG_012-11b>¶
再外物何足數酒盡倘可繼君歌爲君舞¶
　　　二¶
山行有底急路轉乃爾長輿肩憇清䕃屐齒尋幽芳突¶
兀見古殿委蛇度飛梁餘紅㸃澗色新絲浮岩光入徑¶
出鳥道僧居儼蜂房前山去未了後騎低可望逢人貴¶
同氣偶地㤀殊方徑催文字飲稍近花草香語味冩素¶
隱詩工發深長湛軰欣有得折楊愧成章¶
　　　次韻富季申樞密¶
<pb:KR4d0158_WYG_012-12a>¶
半生類猿狙褁以周公服炙手安敢近唾面未爲辱天¶
公亦解事縱之走林谷長年飽烟霞形影自相逐晚從¶
我公逰在側愧珠玉公居廊廟間排難不枚卜挺然國¶
蓍龜盛事紀湘竹愛閒能幾時天道七日復吾儕三折¶
肱顧歩敢求速願公膏澤流長保薪十束負暄撫稚子¶
一飯倘能續胡椒縱可營安用八百斛¶
　　　暇日約諸友生飯於石泉以講居貧之䇿樞密¶
　　　富丈欣然肯顧賔至者七人次方德順和貧士¶
<pb:KR4d0158_WYG_012-12b>¶
　　　韻人賦一章¶
崔嵬孔明柏結隂衆所依移根天衢上曽撫日月暉如¶
何去大厦却遶烏鵲飛終當煩萬牛挽取廊廟歸鄭公¶
澤既逺何以慰調饑公其踵前修一洗貧士悲(季申/)¶
夕郎冨文采早嵗從君軒承明久厭直著書効文園十¶
年坐蘭若鼻觀參晨烟撑膓正患多敎外更窮研豈惟¶
寄絶交對客今㤀言肯違蓮社友來從竹林賢(堯翁/)¶
寗生但叩角馬卿亦能琴托物寫孤憤舉世誰知音敲¶
<pb:KR4d0158_WYG_012-13a>¶
門喚良友舍木森十尋茶甌荐甘薺索酒那得斟非無¶
膏粱子此藥聖所欽誰知半刺史而有尊堯心(彦融/)¶
一言悟漢祖千戸遂封婁士窮必有遇榮悴交相酬堂¶
堂張公子謝事幾嵗周不作折腰能毎懐餬口憂才華¶
賈馬上風味陶謝儔舌在吾不患已矣勿浪求(仲宗/)¶
廣文負才名閉戸衆莫干長安不肯近詎肯卑小官㸑¶
無欲清人日昃未及餐借書紛滿席不顧坐客寒斯人¶
抱長饑我軰亦厚顔何當置君側用表賢士關(彦錫/)¶
<pb:KR4d0158_WYG_012-13b>¶
方子困海江長松隠蒿蓬多能隠所長最喜五字工好¶
古逺所紹結友久益恭寒饑了不慍清問與我同縱今¶
四壁立未效一錢通長鑱斸山雲君去吾亦從(徳順/)¶
樞君有羙子酷愛栁栁州作詩陋元白欲擬晋魏儔情¶
知鸞鳯穴不宿燕雀流簡編正在目冠冕奚足憂傳家¶
一經力造物行見酬江蘺與辟芷終當荐靈修(子立/)¶
　　　次韻王才元少師酴醿¶
繁隂雪作堆新葉帷尙隘一薫有餘清三嗅詎可廢淡¶
<pb:KR4d0158_WYG_012-14a>¶
然不爭妍晚乃入鍳裁風流巵酒間頴脱衆香内緱仙¶
厭繁華醉卧日炙背經旬被花惱妙語撃環珮曉來雨¶
翻盆春事逐破塊誰憐青銅錢相期世紛外¶
　　　次韻王才元少師招逰東山客有不至者遂巳¶
　　　促其尋盟¶
我從西山居不作東山夢聨綿翠光浮逺目不暇送飄¶
飃貴公子萬巻輙成誦髙懐到林丘杖履邀我從褰裳¶
欲從之未發神巳動何人折柬客不結蓮社供勝逰遂¶
<pb:KR4d0158_WYG_012-14b>¶
(缺/)休一簣真可痛詩成美六逸敘事一一中但慚猿狙¶
杙乃與杞梓共閩山寒更青森木閟隂洞鹿澗清自流¶
醴井淺可弄尋幽當及辰爲樂要與衆兹逰倘再卜勇¶
往不待風徑須理百屣日日聽鞭鳯¶
　　　再用王才元少師韻¶
十年趂飛蓬來作海邉夢曾無竹馬迎長辦栁車送長¶
鬚乞米收驥子學詩誦自公弭節歸許我執鞭從聽詩¶
鬼神泣㸔劍星辰動歡留文字飲靜憇苾芻供辨疑毎¶
<pb:KR4d0158_WYG_012-15a>¶
及爭攻短不憚痛捜竒至旁求探賾或竒中誰知烟霞¶
姿肯與塵土共長風起青冥逸思攪空洞豈無酒百船¶
可待角三弄不勞行炙人一見散花衆敢違江山招寜¶
受児女風可但東山佳西池有儀鳯¶
　　　次韻王才元陪季申樞密諸公逰東山之作¶
㳺雲本無心時爲晴山留我曹等雲閑亦作尋山逰駕¶
言出城闕古寺聊相投摩挲鑄金像不知幾春秋行行¶
及佳境真成上揚州追隨况當人華胄皆通侯髙名邁¶
<pb:KR4d0158_WYG_012-15b>¶
姚宋餘事卑曹劉向來金鑾御一一親垂旒如何丘壑¶
中乃與猿鶴儔寒威靳山秀幽䖏不可求清溪訪鹿跡¶
古澗窺龍頭枯藤路斷磴未上呉牛愁人言昔仙去疑¶
是竹務猷雲昏㸔山眼欲展還復收伊予岩穴走南北¶
萬里遒烟霞入膏肓瞑眩不可瘳群公上界侣解后天¶
南陬敢言同心臭長抱躐等羞心知造物戯駑駘間驊¶
騮鶴書偶未下愛日尚可偷花風起羣萌枝上春欲流¶
更催小槽紅一笑非人謀¶
<pb:KR4d0158_WYG_012-16a>¶
　　　與徳洪明甫伯與暮春六日同登烏石飲於浴¶
　　　鴉池琴侍以石上坐㤀歸分韻得石字¶
老懐不知春但愛逺峰碧乗髙恣遐觀未快雙目擊稍¶
爲松根坐遂與參井逼女媧補天餘墜此百鍊石摩挲¶
蒼蘚㾗上有鴉沿迹引觴起自斟醆面不容滴舉頭挽¶
飛雲頗覺天半窄追隨二三子顧我獨衰白向來舞雩¶
春勝踐同今昔偶㤀千嵗憂共此一笑適¶
　　　次韻趙表之水口道中¶
<pb:KR4d0158_WYG_012-16b>¶
我從楚江來不見閩江大雲山路嶮&KR0470;水石勢澎湃舟¶
行屈曲間溪面浮百怪篙師力推拏如下吾儂拜丈人¶
入吾閩險阻嘗一帶風霜經幾時鬚髪乃爾奈營營復¶
何求赫赫祗自賣如何遣諸縁直飬以無害秋風着蒲¶
栁物態亦榮憇終當從公遊萬法等成壊杖藜欵禪房¶
還盡三生債¶
　　　次韻趙表之久别相㑹於福唐見貽之什¶
十年海南年世味嘗欲徧昔爲擔板痴今作繞指轉誰¶
<pb:KR4d0158_WYG_012-17a>¶
能濯我纓人欲唾其面故人千里來髙義動深眷問答¶
不及已驚我神髪變功名眼中花日月弦上箭公今已¶
超然富貴非所願南逰訪知識氣習要百煉授我不死¶
術老骨倘可健是身走空雷當作如是見¶
　　　題葉擇甫繡壁軒¶
閩山固多竒㑹意一峯足豈徒快登臨政欲伴幽獨丈¶
人隠禪關忩戸閉秋緑簷間絶壁起秀色近可掬丹黄¶
與白紅楓櫟間花木㣲雲一過之綉錦初脱軸是翁貧¶
<pb:KR4d0158_WYG_012-17b>¶
不憂朝飯罄儲粟隻雞呼近社笑傲杯中玉酒酣自起¶
舞身外置榮辱君家大児手千障入縑幅何妨寫顛崖¶
老樹傍髙屋佗年明光歸展玩長在目¶
　¶
　¶
　¶
　¶
　筠谿集巻十二¶
